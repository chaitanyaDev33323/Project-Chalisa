<!DOCTYPE html>
<html lang="hi">
  <head>
    <meta charset="UTF-8" />
    <title>कृष्ण चालीसा</title>
    <link rel="stylesheet" href="k-chalisa.css" />
  </head>
  <body>
    <img src="shri krishna.jpg" class="bg-img" />
    <div class="container">
      <h1>कृष्ण चालीसा</h1>
      <div class="chalisa">
        <div class="doha">
          <p class="para-hov">
            <span class="doha-bold"> ॥ दोहा ॥ <br /></span>
            बंशी शोभित कर मधुर, नील जलद तन श्याम। <br />
            अरुण अधर जनु बिम्बा फल, पिताम्बर शुभ साज॥
          </p>

          <p class="para-hov">
            जय मनमोहन मदन छवि, कृष्णचन्द्र महाराज। <br />
            करहु कृपा हे रवि तनय, राखहु जन की लाज॥
          </p>
        </div>
        <p class="para-hov">
          <span class="choupai">॥ चौपाई ॥<br /></span>
          जय यदुनन्दन जय जगवन्दन।<br />
          जय वसुदेव देवकी नन्दन॥
        </p>

        <p class="para-hov">
          जय यशुदा सुत नन्द दुलारे।<br />
          जय प्रभु भक्तन के दृग तारे॥
        </p>

        <p class="para-hov">
          जय नट-नागर नाग नथैया।<br />
          कृष्ण कन्हैया धेनु चरैया॥
        </p>

        <p class="para-hov">
          पुनि नख पर प्रभु गिरिवर धारो।<br />
          आओ दीनन कष्ट निवारो॥
        </p>

        <p class="para-hov">
          वंशी मधुर अधर धरी तेरी।<br />
          होवे पूर्ण मनोरथ मेरो॥
        </p>

        <p class="para-hov">
          आओ हरि पुनि माखन चाखो।<br />
          आज लाज भारत की राखो॥
        </p>

        <p class="para-hov">
          गोल कपोल, चिबुक अरुणारे।<br />
          मृदु मुस्कान मोहिनी डारे॥
        </p>

        <p class="para-hov">
          रंजित राजिव नयन विशाला।<br />
          मोर मुकुट वैजयंती माला॥
        </p>

        <p class="para-hov">
          कुण्डल श्रवण पीतपट आछे।<br />
          कटि किंकणी काछन काछे॥
        </p>

        <p class="para-hov">
          नील जलज सुन्दर तनु सोहे।<br />
          छवि लखि, सुर नर मुनिमन मोहे॥
        </p>

        <p class="para-hov">
          मस्तक तिलक, अलक घुंघराले।<br />
          आओ कृष्ण बाँसुरी वाले॥
        </p>

        <p class="para-hov">
          करि पय पान, पुतनहि तारयो।<br />
          अका बका कागासुर मारयो॥
        </p>

        <p class="para-hov">
          मधुवन जलत अग्नि जब ज्वाला।<br />
          भै शीतल, लखितहिं नन्दलाला॥
        </p>

        <p class="para-hov">
          सुरपति जब ब्रज चढ़यो रिसाई।<br />
          मसूर धार वारि वर्षाई॥
        </p>

        <p class="para-hov">
          लगत-लगत ब्रज चहन बहायो।<br />
          गोवर्धन नखधारि बचायो॥
        </p>

        <p class="para-hov">
          लखि यसुदा मन भ्रम अधिकाई।<br />
          मुख महं चौदह भुवन दिखाई॥
        </p>

        <p class="para-hov">
          दुष्ट कंस अति उधम मचायो।<br />
          कोटि कमल जब फूल मंगायो॥
        </p>

        <p class="para-hov">
          नाथि कालियहिं तब तुम लीन्हें।<br />
          चरणचिन्ह दै निर्भय किन्हें॥
        </p>

        <p class="para-hov">
          करि गोपिन संग रास विलासा।<br />
          सबकी पूरण करी अभिलाषा॥
        </p>

        <p class="para-hov">
          केतिक महा असुर संहारयो।<br />
          कंसहि केस पकड़ि दै मारयो॥
        </p>

        <p class="para-hov">
          मात-पिता की बन्दि छुड़ाई।<br />
          उग्रसेन कहं राज दिलाई॥
        </p>

        <p class="para-hov">
          महि से मृतक छहों सुत लायो।<br />
          मातु देवकी शोक मिटायो॥
        </p>

        <p class="para-hov">
          भौमासुर मुर दैत्य संहारी।<br />
          लाये षट दश सहसकुमारी॥
        </p>

        <p class="para-hov">
          दै भिन्हीं तृण चीर सहारा।<br />
          जरासिंधु राक्षस कहं मारा॥
        </p>

        <p class="para-hov">
          असुर बकासुर आदिक मारयो।<br />
          भक्तन के तब कष्ट निवारियो॥
        </p>

        <p class="para-hov">
          दीन सुदामा के दुःख टारयो।<br />
          तंदुल तीन मूंठ मुख डारयो॥
        </p>

        <p class="para-hov">
          प्रेम के साग विदुर घर मांगे।<br />
          दुर्योधन के मेवा त्यागे॥
        </p>

        <p class="para-hov">
          लखि प्रेम की महिमा भारी।<br />
          ऐसे श्याम दीन हितकारी॥
        </p>

        <p class="para-hov">
          भारत के पारथ रथ हांके।<br />
          लिए चक्र कर नहिं बल ताके॥
        </p>

        <p class="para-hov">
          निज गीता के ज्ञान सुनाये।<br />
          भक्तन हृदय सुधा वर्षाये॥
        </p>

        <p class="para-hov">
          मीरा थी ऐसी मतवाली।<br />
          विष पी गई बजाकर ताली॥
        </p>

        <p class="para-hov">
          राना भेजा सांप पिटारी।<br />
          शालिग्राम बने बनवारी॥
        </p>

        <p class="para-hov">
          निज माया तुम विधिहिं दिखायो।<br />
          उर ते संशय सकल मिटायो॥
        </p>

        <p class="para-hov">
          तब शत निन्दा करी तत्काला।<br />
          जीवन मुक्त भयो शिशुपाला॥
        </p>

        <p class="para-hov">
          जबहिं द्रौपदी टेर लगाई।<br />
          दीनानाथ लाज अब जाई॥
        </p>

        <p class="para-hov">
          तुरतहिं वसन बने नन्दलाला।<br />
          बढ़े चीर भै अरि मुँह काला॥
        </p>

        <p class="para-hov">
          अस नाथ के नाथ कन्हैया।<br />
          डूबत भंवर बचावत नैया॥
        </p>

        <p class="para-hov">
          सुन्दरदास आस उर धारी।<br />
          दयादृष्टि कीजै बनवारी॥
        </p>

        <p class="para-hov">
          नाथ सकल मम कुमति निवारो।<br />
          क्षमहु बेगि अपराध हमारो॥
        </p>

        <p class="para-hov">
          खोलो पट अब दर्शन दीजै।<br />
          बोलो कृष्ण कन्हैया की जै॥
        </p>
        <div class="doha">
          <p class="para-hov">
            <span class="doha-bold">॥ दोहा ॥<br /></span>
            यह चालीसा कृष्ण का, पाठ करै उर धारि।<br />
            अष्ट सिद्धि नवनिधि फल, लहै पदारथ चारि॥
          </p>
        </div>
      </div>
    </div>
  </body>
</html>
