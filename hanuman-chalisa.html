<!DOCTYPE html>
<html lang="hi">
  <head>
    <meta charset="UTF-8" />
    <title>हनुमान चालीसा</title>
    <link rel="stylesheet" href="h-chalisa.css" />
  </head>
  <body>
    <img src="hanuman ji.jpg" class="bg-img" />
    <div class="container">
      <h1>हनुमान चालीसा</h1>
      <div class="chalisa">
        <div class="doha">
          <p>
            <span class="doha-bold"> ॥ दोहा ॥ <br /></span> श्रीगुरु चरन सरोज
            रज, निज मन मुकुर सुधारि।<br />
            बरनउँ रघुबर बिमल जसु, जो दायक फल चारि॥
          </p>

          <p>
            बुद्धिहीन तनु जानिके, सुमिरौं पवन कुमार।<br />
            बल बुद्धि विद्या देहु मोहिं, हरहु कलेस विकार॥
          </p>
        </div>

        <p>
          <span class="choupai"> चौपाई <br /></span>
          जय हनुमान ज्ञान गुन सागर।<br />
          जय कपीस तिहुँ लोक उजागर॥
        </p>

        <p>
          राम दूत अतुलित बल धामा।<br />
          अंजनि पुत्र पवनसुत नामा॥
        </p>

        <p>
          महाबीर बिक्रम बजरंगी।<br />
          कुमति निवार सुमति के संगी॥
        </p>

        <p>
          कंचन बरन बिराज सुबेसा।<br />
          कानन कुंडल कुंचित केसा॥
        </p>

        <p>
          हाथ बज्र औ ध्वजा बिराजै।<br />
          काँधे मूँज जनेऊ साजै॥
        </p>

        <p>
          संकर सुवन केसरी नंदन।<br />
          तेज प्रताप महा जग बंदन॥
        </p>

        <p>
          विद्यावान गुनी अति चातुर।<br />
          राम काज करिबे को आतुर॥
        </p>

        <p>
          प्रभु चरित्र सुनिबे को रसिया।<br />
          राम लखन सीता मन बसिया॥
        </p>

        <p>
          सूक्ष्म रूप धरि सियहिं दिखावा।<br />
          बिकट रूप धरि लंक जरावा॥
        </p>

        <p>
          भीम रूप धरि असुर संहारे।<br />
          रामचंद्र के काज सँवारे॥
        </p>

        <p>
          लाय सजीवन लखन जियाए।<br />
          श्रीरघुबीर हरषि उर लाए॥
        </p>

        <p>
          रघुपति कीन्ही बहुत बड़ाई।<br />
          तुम मम प्रिय भरत सम भाई॥
        </p>

        <p>
          सहस बदन तुम्हरो जस गावैं।<br />
          अस कहि श्रीपति कंठ लगावैं॥
        </p>

        <p>
          सनकादिक ब्रह्मादि मुनीसा।<br />
          नारद सारद सहित अहीसा॥
        </p>

        <p>
          जम कुबेर दिगपाल जहाँ ते।<br />
          कवि कोविद कहि सके कहाँ ते॥
        </p>

        <p>
          तुम उपकार सुग्रीवहिं कीन्हा।<br />
          राम मिलाय राजपद दीन्हा॥
        </p>

        <p>
          तुम्हरो मंत्र विभीषन माना।<br />
          लंकेश्वर भए सब जग जाना॥
        </p>

        <p>
          जुग सहस्त्र जोजन पर भानू।<br />
          लील्यो ताहि मधुर फल जानू॥
        </p>

        <p>
          प्रभु मुद्रिका मेलि मुख माहीं।<br />
          जलधि लांघि गये अचरज नाहीं॥
        </p>

        <p>
          दुर्गम काज जगत के जेते।<br />
          सुगम अनुग्रह तुम्हरे तेते॥
        </p>

        <p>
          राम दुआरे तुम रखवारे।<br />
          होत न आज्ञा बिनु पैसारे॥
        </p>

        <p>
          सब सुख लहै तुम्हारी सरना।<br />
          तुम रक्षक काहू को डर ना॥
        </p>

        <p>
          आपन तेज सम्हारो आपै।<br />
          तीनों लोक हाँक ते काँपै॥
        </p>

        <p>
          भूत पिशाच निकट नहिं आवै।<br />
          महाबीर जब नाम सुनावै॥
        </p>

        <p>
          नासै रोग हरै सब पीरा।<br />
          जपत निरंतर हनुमत बीरा॥
        </p>

        <p>
          संकट से हनुमान छुड़ावै।<br />
          मन क्रम वचन ध्यान जो लावै॥
        </p>

        <p>
          सब पर राम तपस्वी राजा।<br />
          तिनके काज सकल तुम साजा॥
        </p>

        <p>
          और मनोरथ जो कोई लावै।<br />
          सोइ अमित जीवन फल पावै॥
        </p>

        <p>
          चारों जुग परताप तुम्हारा।<br />
          है परसिद्ध जगत उजियारा॥
        </p>

        <p>
          साधु संत के तुम रखवारे।<br />
          असुर निकंदन राम दुलारे॥
        </p>

        <p>
          अष्टसिद्धि नौ निधि के दाता।<br />
          अस बर दीन जानकी माता॥
        </p>

        <p>
          राम रसायन तुम्हरे पासा।<br />
          सदा रहो रघुपति के दासा॥
        </p>

        <p>
          तुम्हरे भजन राम को पावै।<br />
          जनम जनम के दुख बिसरावै॥
        </p>

        <p>
          अंत काल रघुबर पुर जाई।<br />
          जहाँ जन्म हरिभक्त कहाई॥
        </p>

        <p>
          और देवता चित्त न धरई।<br />
          हनुमत सेइ सर्ब सुख करई॥
        </p>

        <p>
          संकट कटै मिटै सब पीरा।<br />
          जो सुमिरै हनुमत बलबीरा॥
        </p>

        <p>
          जय जय जय हनुमान गोसाईं।<br />
          कृपा करहु गुरुदेव की नाईं॥
        </p>

        <p>
          जो शत बार पाठ कर कोई।<br />
          छूटहि बंदि महा सुख होई॥
        </p>

        <p>
          जो यह पढ़ै हनुमान चालीसा।<br />
          होय सिद्धि साखी गौरीसा॥
        </p>

        <p>
          तुलसीदास सदा हरि चेरा।<br />
          कीजै नाथ हृदय महँ डेरा॥
        </p>

        <p class="doha">
          <span class="doha-bold">॥ दोहा ॥<br /></span>
          पवनतनय संकट हरन, मंगल मूरति रूप।<br />
          राम लखन सीता सहित, हृदय बसहु सुर भूप॥
        </p>
      </div>
    </div>
  </body>
</html>
